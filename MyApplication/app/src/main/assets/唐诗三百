《春晓》唐 孟浩然

春眠不觉晓，处处闻啼鸟。

夜来风雨声，花落知多少。

《鹿柴》唐 王维

空山不见人，但闻人语响。

返景入深林，复照青苔上。

《相思》唐 王维

红豆生南国，春来发几枝。

愿君多采撷，此物最相思。

《杂诗》唐 王维

君自故乡来，应知故乡事。

来日绮窗前，寒梅著花未。

《终南望余雪》唐 祖咏

终南阴岭秀，积雪浮云端。

林表明霁色，城中增暮寒。

《静夜思》唐 李白

床前明月光，疑是地上霜。

举头望明月，低头思故乡。

《登鹳雀楼》唐 王之涣

白日依山尽，黄河入海流。

欲穷千里目，更上一层楼。

《江雪》唐 柳宗元

千山鸟飞绝，万径人踪灭。

孤舟蓑笠翁，独钓寒江雪。

《登乐游原》唐 李商隐

向晚意不适，驱车登古原。

夕阳无限好，只是近黄昏。

《听弹琴》唐 刘长卿

泠泠七弦上，静听松风寒。

古调虽自爱，今人多不弹。

《八阵图》唐 杜甫

功盖三分国，名成八阵图。

江流石不转，遗恨失吞吴。

《赋得古原草送别》唐 白居易

离离原上草，一岁一枯荣。

野火烧不尽。春风吹又生。

远芳侵古道，晴翠接荒城。

又送王孙去，萋萋满别情。

《游子吟》唐 孟 郊

慈母手中线，游子身上衣。

临行密密缝，意恐迟迟归。

谁言寸草心，报得三春晖。

《关山月》唐 李白

明月出天山，苍茫云海间。

长风几万里，吹度玉门关。

《望月怀远》唐 张九龄

海上生明月，天涯共此时。

情人怨遥夜，竟夕起相思。

《送杜少府之任蜀州》唐 王勃

城阙辅三秦，风烟望五津。

与君离别意，同是宦游人。

海内存知己，天涯若比邻。

无为在岐路，儿女共沾巾。

《春望》唐 杜 甫

国破山河在，城春草木深。

感时花溅泪，恨别鸟惊心。

烽火连三月，家书抵万金。

白头搔更短，浑欲不胜簪。

《登岳阳楼》唐 杜 甫

昔闻洞庭水，今上岳阳楼。

吴楚东南坼，乾坤日夜浮。

《终南别业》唐 王 维

中岁颇好道，晚家南山陲。

兴来每独往，胜事空自知。

《凉州词》唐 王翰

葡萄美酒夜光杯，欲饮琵琶马上催。

醉卧沙场君莫笑，古来征战几人回。

《望庐山瀑布》唐 李白

日照香炉生紫烟，遥看瀑布挂前川。

飞流直下三千尺，疑是银河落九天。

《送孟浩然之广陵》唐 李白

故人西辞黄鹤楼，烟花三月下扬州。

孤帆远影碧空尽，惟见长江天际流。

《早发白帝城》唐 李白

朝辞白帝彩云间，千里江陵一日还。

两岸猿声啼不住，轻舟已过万重山。

《枫桥夜泊》唐 张继

月落乌啼霜满天，江枫渔火对愁眠。

姑苏城外寒山寺，夜半钟声到客船。

《乌衣巷》唐 刘禹锡

朱雀桥边野草花，乌衣巷口夕阳斜。

旧时王谢堂前燕，飞入寻常百姓家。

《送元二使安西》唐 王维

渭城朝雨浥轻尘，客舍青青柳色新。

劝君更尽一杯酒，西出阳关无故人。

《出塞》唐 王昌龄

秦时明月汉时关，万里长征人未还。

但使龙城飞将在，不教胡马渡阴山。

《凉州词》唐 王之涣

黄河远上白云间，一片孤城万仞山。

羌笛何须怨杨柳，春风不度玉门关。

《咏柳》唐 贺知章

碧玉妆成一树高，万条垂下绿丝绦。

不知细叶谁裁出，二月春风似剪刀。

《黄鹤楼》唐 崔颢

昔人已乘黄鹤去，此地空余黄鹤楼。

黄鹤一去不复返，白云千载空悠悠。

晴川历历汉阳树，芳草萋萋鹦鹉洲。

日暮乡关何处是，烟波江上使人愁。

《江畔独步寻花》唐 杜甫

黄四娘家花满蹊，千朵万朵压枝低。

留连戏蝶时时舞，自在娇莺恰恰啼。

《清明》唐 杜牧

清明时节雨纷纷，路上行人欲断魂。

借问酒家何处有，牧童遥指杏花村。

《山行》唐 杜牧

远上寒山石径斜，白云生处有人家。

停车坐爱枫林晚，霜叶红于二月花。

《题都城南庄》唐 崔护

去年今日此门中，人面桃花相映红。

人面不知何处去，桃花依旧笑春风。

《登幽州台歌》 陈子昂

前不见古人，

后不见来者。

念天地之悠悠，

独怆然而剃下。

《悯农二》唐 李绅

锄禾日当午，汗滴禾下土。

谁知盘中餐，粒粒皆辛苦。

《古郎月行》唐 李白

小时不识月，呼作金玉盘。

又疑瑶台镜，飞在碧云端。

《山中送别》唐 王维

山中相送罢，日暮掩柴扉。

春草明年绿，王孙归不归？

《独坐敬亭山》唐 李白

众鸟高飞尽，孤云独去闲。

相看两不厌，只有敬亭山。

《马诗》唐 李贺

大漠沙如雪，燕山月似钩。

何当金络脑，快走踏清秋。

《蒙学诗》 佚名

一去二三里，烟村四五家。

亭台六七座，八九十枝花。

《春夜喜雨》唐 杜甫

好雨知时节，当春乃发生。

随风潜入夜，润物细无声。

《越女词》唐 李白

耶溪采莲女，见客棹歌回。

笑入荷花去，佯羞不出来。

《夜宿山寺》唐 李白

危楼高百尺，手可摘星辰。

不敢高声语，恐惊天上人。

《池上》唐 白居易

小娃撑小艇，偷采白莲回。

不解藏踪迹，浮萍一道开。

《宿建德江》唐 孟浩然

移舟泊烟渚，日暮客愁新。

野旷天低树，江清月近人。

《逢雪宿芙蓉山主人》唐 刘长卿

日暮苍山远，天寒白屋贫。

柴门闻犬吠，风雪夜归人。

《寻隐者不遇》唐 贾岛

松下问童子，言师采药去。

只在此山中，云深不知处。

《明日歌》唐 文嘉

明日复明日，明日何其多。

我生待明日，万事成蹉跎。

《江南逢李龟年》唐

岐王宅里寻常见，崔九堂前几度闻。

正是江南好风景，落花时节又逢君。

《赠汪伦》唐 李白

李白乘舟将欲行，忽闻岸上踏歌声。

桃花潭水深千尺，不及汪伦送我情。

《望天门山》唐 李白

天门中断楚江开，碧水东流至此回。

两岸青山相对出，孤帆一片日边来。

《客中行》唐 李白

兰陵美酒郁金香，玉碗盛来琥珀光。

但使主人能醉客，不知何处是他乡。

《军行》唐 李白

骝马新跨白玉鞍，战罢沙场月色寒。

城头铁鼓声犹震，匣里金刀血未干。

《与史中郎钦听黄鹤楼上吹笛》唐 李白

一为迁客去长沙，西望长安不见家。

黄鹤楼中吹玉笛，江城五月落梅花。

《春夜洛城闻笛》唐 李白

谁家玉笛暗飞声，散入春风满洛城。

此夜曲中闻折柳，何人不起故园情。

《桂殿秋》唐 李白

仙女下，董双成，汉殿夜凉吹玉笙。

曲终却从仙宫去，万户千门惟月明。

《结袜子》唐 李白

燕南壮士吴门豪，筑中置铅鱼隐刀。

感君恩重许君命，太山一掷轻鸿毛。

《洛阳陌》唐 李白

白玉谁家郎，回车渡天津。

看花东陌上，惊动洛阳人。

《感遇其一》唐 张九龄

兰叶春葳蕤，桂华秋皎洁。

欣欣此生意，自尔为佳节。

《感遇?其二》唐 张九龄

江南有丹桔，经冬犹绿林。

岂伊地气暖，自有岁寒心。

《春思》唐 李白

燕草如碧丝，秦桑低绿枝。

当君怀归日，是妾断肠时。

《江南》唐  汉乐府

江南可采莲，莲叶何田田。鱼戏莲叶间。鱼戏莲叶东，

鱼戏莲叶西，鱼戏莲叶南，鱼戏莲叶北。

《敕勒歌》唐  北朝民歌

敕勒川，阴山下。

天似穹庐，笼盖四野。

天苍苍，野茫茫，风吹草低见牛羊。

《风》唐  李峤

解落三秋叶，能开二月花。

过江千尺浪，入竹万竿斜。

《竹里馆》唐 王维

独坐幽篁里，弹琴复长啸。

深林人不知，明月来相照。

《送崔九》唐 裴迪

归山深浅去，须尽丘壑美。

莫学武陵人，暂游桃源里。
　　
《怨情》唐 李白

美人卷珠帘，深坐蹙蛾眉。

但见泪痕湿，不知心恨谁？

《送灵澈》唐 刘长卿

苍苍竹林寺，杳杳钟声晚。

荷笠带斜阳，青山独归远。

《送上人》唐 刘长卿

孤云将野鹤，岂向人间住！

莫买沃洲山，时人已知处。

《秋夜寄邱员外》唐 韦应物

怀君属秋夜，散步咏凉天。

空山松子落，幽人应未眠。

《 听筝》唐 李端

鸣筝金粟柱，素手玉房前。

欲得周郎顾，时时误拂弦。

《新嫁娘》唐 王建

三日入厨下，洗手作羹汤。

未谙姑食性，先遣小姑尝。

《玉台体》唐 权德舆

昨夜裙带解，今朝（虫喜）子飞。

铅华不可弃，莫是藁砧归。

《行宫》唐 元稹

寥落古行宫，宫花寂寞红。

白头宫女在，闲坐说玄宗。

《 问刘十九》唐 白居易

绿蚁新醅酒，红泥小火炉。

晚来天欲雪，能饮一杯无？

《何满子》唐 张祜

故国三千里，深宫二十年。

一声何满子，双泪落君前。

《渡汉江》唐 李频

岭外音书绝，经冬复立春。

近乡情更怯，不敢问来人。

《春怨》唐  金昌绪

打起黄莺儿，莫教枝上啼。

啼时惊妾梦，不得到辽西。

《哥舒歌》唐 西鄙人

北斗七星高，哥舒夜带刀。

至今窥牧马，不敢过临洮。

《长干行二首之一》唐  崔颢

君家何处住，妾住在横塘。

停船暂借问，或恐是同乡。

《长干行二首之二》唐 崔颢

家临九江水，来去九江侧。

同是长干人，生小不相识。

《玉阶怨》唐 李白

玉阶生白露，夜久侵罗袜。

却下水晶帘，玲珑望秋月。

《塞下曲四首之一》唐  卢纶

鹫翎金仆姑，燕尾绣蝥弧。

独立扬新令，千营共一呼。

　　
《塞下曲四首之二》唐 卢纶

林暗草惊风，将军夜引弓。

平明寻白羽，没在石棱中。

《 塞下曲四首之三》唐 卢纶

月黑雁飞高，单于夜遁逃。

欲将轻骑逐，大雪满弓刀。

《塞下曲四首之四》唐 卢纶

野幕蔽琼筵，羌戎贺劳旋。

醉和金甲舞，雷鼓动山川。
　　
《江南曲》唐  李益

嫁得瞿塘贾，朝朝误妾期。

早知潮有信，嫁与弄潮儿。
　
《回乡偶书》唐  贺知章

少小离家老大回，乡音无改鬓毛衰。

儿童相见不相识，笑问客从何处来？

《桃花溪》唐 张旭

隐隐飞桥隔野烟，石矶西畔问渔船。

桃花尽日随流水，洞在清溪何处边？

《 九月九日忆山东兄弟》唐 王维

独在异乡为异客，每逢佳节倍思亲。

遥知兄弟登高处，遍插茱萸少一人。

《芙蓉楼送辛渐》唐 王昌龄

寒雨连江夜入吴，平明送客楚山孤。

洛阳亲友如相问，一片冰心在玉壶。
　　　
《闺怨》唐 王昌龄

闺中少妇不知愁，春日凝妆上翠楼。

忽见陌头杨柳色，悔教夫婿觅封侯。
　

《春宫曲》唐 王昌龄

昨夜风开露井桃，未央前殿月轮高。

平阳歌舞新承宠，帘外春寒赐锦袍。

《逢入京使》唐 岑参

故园东望路漫漫，双袖龙钟泪不干。

马上相逢无纸笔，凭君传语报平安。

《江南逢李龟年》唐 杜甫

岐王宅里寻常见，崔九堂前几度闻。

正是江南好风景，落花时节又逢君。

《滁州西涧》唐 韦应物

独怜幽草涧边生，上有黄鹂深树鸣。

春潮带雨晚来急，野渡无人舟自横。

《 寒食》唐 韩□

春城无处不飞花，寒食东风御柳斜。

日暮汉宫传蜡烛，轻烟散入五侯家。
　　　　
《月夜》唐 刘方平

更深月色半人家，北斗阑干南斗斜。

今夜偏知春气暖，虫声新透绿窗纱。
　　　
《春怨》唐 刘方平

纱窗日落渐黄昏，金屋无人见泪痕。

寂寞空庭春欲晚，梨花满地不开门。

《征人怨》 柳中庸

岁岁金河复玉关，朝朝马策与刀环。

三春白雪归青冢，万里黄河绕黑山。

《宫词》 顾况

玉楼天半起笙歌，风送宫嫔笑语和。

月殿影开闻夜漏，水晶帘卷近秋河。

《夜上受降城闻笛》边塞 李益

回乐峰前沙似雪，受降城外月如霜。

不知何处吹芦管，一夜征人尽望乡。

《春词》 刘禹锡

新妆宜面下朱楼，深锁春光一院愁。

行到中庭数花朵，蜻蜓飞上玉搔头。

《后宫词》 白居易

泪湿罗巾梦不成，夜深前殿按歌声。

红颜未老恩先断，斜倚薰笼坐到明。

《赠内人》 张祜

禁门宫树月痕过，媚眼惟看宿鹭窠。

斜拔玉钗灯影畔，剔开红焰救飞蛾。

《集灵台二首之一》 张祜

日光斜照集灵台，红树花迎晓露开。

昨夜上皇新授□，太真含笑入帘来。

《集灵台二首之二》 张祜

虢国夫人承主恩，平明骑马入宫门。

却嫌脂粉污颜色，淡扫蛾眉朝至尊。

《题金陵渡》 张祜

金陵津渡小山楼，一宿行人自可愁。

潮落夜江斜月里，两三星火是瓜州。

《宫词》 朱庆馀

寂寂花时闭院门，美人相并立琼轩。

含情欲说宫中事，鹦鹉前头不敢言。

《近试上张水部》 朱庆馀

洞房昨夜停红烛，待晓堂前拜舅姑。

妆罢低声问夫婿，画眉深浅入时无？

《将赴吴兴登乐游原》 杜牧

清时有味是无能，闲爱孤云静爱僧。

欲把一麾江海去，乐游原上望昭陵。

《赤壁》 杜牧

折戟沈沙铁未销，自将磨洗认前朝。

东风不与周郎便，铜雀春深销二乔。

《泊秦淮》 杜牧

烟笼寒水月笼沙，夜泊秦淮近酒家。

商女不知亡国恨，隔江犹唱后庭花。 。

《扬州韩绰判官》 杜牧

青山隐隐水迢迢，秋尽江南草未凋。

二十四桥明月夜，玉人何处教吹箫？

《遣怀》 杜牧

落魄江湖载酒行，楚腰纤细掌中轻。

十年一觉扬州梦，赢得青楼薄幸名。

《秋夕》 杜牧

银烛秋光冷画屏，轻罗小扇扑流萤。

天阶夜色凉如水，坐看牵牛织女星。

《赠别二首之一》 杜牧

娉娉袅袅十三馀，豆蔻梢头二月初。

春风十里扬州路，卷上珠帘总不如。

《赠别二首之二》 杜牧

多情却似总无情，唯觉樽前笑不成。

蜡烛有心还惜别，替人垂泪到天明。

《金谷园》 杜牧

繁华事散逐香尘，流水无情草自春。

日暮东风怨啼鸟，落花犹似坠楼人。

《夜雨寄北》 李商隐

君问归期未有期，巴山夜雨涨秋池。

何当共剪西窗烛，却话巴山夜雨时？

《寄令狐郎中》 李商隐

嵩云秦树久离居，双鲤迢迢一纸笔。

休问梁园旧宾客，茂陵秋雨病相如。

《为有》 李商隐

为有云屏无限娇，凤城寒尽怕春宵。

无端嫁得金龟婿，辜负香衾事早朝。

《隋宫》 李商隐

乘兴南游不戒严，九重谁省谏书函？

春风举国裁宫锦，半作障泥半作帆。

《瑶池》 李商隐

瑶池阿母绮窗开，黄竹歌声动地哀。

八骏日行三万里，穆王何事不重来？

《嫦娥》 李商隐

云母屏风烛影深，长河渐落晓星沈。

嫦娥应悔偷灵药，碧海青天夜夜心。

《贾生》 李商隐

宣室求贤访逐臣，贾生才调更无伦。

可怜夜半虚前席，不问苍生问鬼神！

《瑶瑟怨》 温庭筠

冰簟银床梦不成，碧天如水夜云轻。

雁声远过潇湘去，十二楼中月自明。

《马嵬坡》 郑畋

玄宗回马杨妃死，云雨难忘日月新。

终是圣明天子事，景阳宫井又何人？

《已凉》 韩□

碧阑干外绣帘垂，猩色屏风画折枝。

八尺龙须方锦褥，已凉天气未寒时。

《金陵图》 韦庄

江雨霏霏江草齐，六朝如梦鸟空啼。

无情最是台城柳，依旧烟笼十里堤。

《陇西行》 陈陶

誓扫匈奴不顾身，五千貂锦丧胡尘。

可怜无定河边骨，犹是深闺梦里人！

《寄人》 张泌

别梦依依到谢家，小廊回合曲阑斜。

多情只有春庭月，犹为离人照落花。

《杂诗》 无名氏

尽寒食雨草萋萋，著麦苗风柳映堤。

等是有家归未得，杜鹃休向耳边啼。

《秋夜曲》 王维

桂魄初生秋露微，轻罗已薄未更衣。

银筝夜久殷勤弄，心怯空房不忍归！

《长信怨》 王昌龄

奉帚平明金殿开，且将团扇共徘徊。

玉颜不及寒鸦色，犹带昭阳日影来。

《清平调三首之一》李白

云想衣裳花想容，春风拂槛露华浓。

若非群玉山头见，会向瑶台月下逢。

《清平调三首之二》 李白

一枝红艳露凝香，云雨巫山枉断肠。

借问汉宫谁得似？可怜飞燕倚新妆。

《清平调三首之三》 李白

名花倾国两相欢，常得君王带笑看。

解释春风无限恨，沈香亭北倚阑干。

《金缕衣》 杜秋娘

劝君莫惜金缕衣，劝君惜取少年时。

花开堪折直须折，莫待无花空折枝！